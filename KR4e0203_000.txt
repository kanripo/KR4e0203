# -*- mode: mandoku-view; -*-
#+TITLE: 方麓集
#+DATE: 2015-08-25 00:25:42.656485
#+PROPERTY: ID KR4e0203
#+PROPERTY: BASEEDITION WYG    
#+PROPERTY: JUAN 提要
<pb:KR4e0203_WYG_000-1a>¶
欽定四庫全書　　　　集部六¶
　方麓集　　　　　　　别集類五(明/)¶
　　提要¶
　　　　(臣/)等謹案方麓集十六巻明王樵撰樵有¶
　　　　周易私記已著録其集凡有二本一為文¶
　　　　九巻老子解一巻詩一巻一即此本凡詩文¶
　　　　十四巻又戊申筆記一巻紫薇堂劄記一巻¶
　　　　較初本頗為完備樵研思著述於易書春秋¶
<pb:KR4e0203_WYG_000-1b>¶
　　　　及四書皆有解詁江南通志稱其性素簡黙¶
　　　　至談經則娓娓不倦故文章具有根柢又通¶
　　　　志述樵之言曰士大夫以留心案牘為俗吏¶
　　　　文墨詩酒為風雅夫飽食官禄受成吏胥謂¶
　　　　之風雅可乎故其文章頗切實際非模山範¶
　　　　水嘲風弄月之詞其詩雖不能自闢門徑而¶
　　　　冲和恬澹要亦不失雅音盖當争馳之日猶¶
　　　　為能恪守先正之典型焉乾隆四十六年四¶
<pb:KR4e0203_WYG_000-2a>¶
　　　　月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
